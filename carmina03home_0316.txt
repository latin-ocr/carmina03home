ΥΠΟΘΕΣΙΣ

ΤΗΣ Κ ΟΜΗΡΟΥ ΡΑΨΩΙΔΙΑΣ.

Τὰ περὶ τὸν Αἴολον ἀπαγγέλλει, τὸν τῶν ἀνέμων φύλακα, ὥς
ἔδωκεν Ὀδυσσεῖ οὔριον ζέφυρον, τούς ἄλλους ἀνέμους ἐγκαθείρξας
έν ἀσκῷ· ὂν οἵ ἑταῖροι λύσαντες, κοιμωμένου Ὀδυσσέως, ἅτε ἐν
αὐτῷ χρυσὸν εἶναι νομίζοντες, ὑπονοστοῦσι πρὸς Αἴολον. οὐ
προσιεμένου δὲ τοῦ Αἰόλου τὸν Ὀδυσσέα, ἐκεῖθεν ἀποπλέων είς
Λαιστρυγόνας ἀφικνεῖται, παρ’ οἷς ἕνδεκα τῶν ’νεῶν ἀπολέσας μίᾳ
εἰς Αἰαίαν τήν νῆσον παραγίνεται, καὶ σὺν Εὐρυλόχῳ τούς ἡμίσεας
τῶν ἑταίρων κλήρῳ λαχόνται ἐκπέμπει πευσομένους, τίνες οἱ κατοι-
κοῦντες· μεταμορφωθέντων δὲ ἐκείνων εἰς σύας ὑπὸ τῆς Κίρκης
πλὴν Εὐρυλόχου, αὐτὸς ἐπὶ ζήτησιν ἐλθών, λαβὼν παρὰ τοῦ Ἑρ]
μοῦ φάρμακον, τό μῶλυ, οὐδὲν βλάπτεται, ἄλλα καὶ τῶν ἑταίρων
τὴν ἀρχαίαν φύσιν λαβόντων, ἐνιαυτὸν παραμείνας παρὰ τῇ Κίρκῃ,

εἰς ἅδου κατέρχεται.

 

